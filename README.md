# Завдання
Написати програму, що моделює просту гру в карти, розраховану на 2–6 гравців. Використати колоду з 36 або 52 карт (залежно від кількості гравців). 
Мета – провести моделювання і визначити, чи знайдеться переможець за скінчене число ходів, тому від імені кожного гравця може діяти програма.
Для моделювання оголосити відповідні класи та використати узагальнені контейнери.

# Варіант 1. «Гра в п’яницю»

Колоду перемішують, всі карти роздають порівну гравцям, гравці тримають карти стопкою сорочкою догори. 
Один хід гри: кожен гравець бере одну карту з верху своєї стопки і кладе на стіл лицем догори – це здача. Хто поклав найстаршу незалежно від масті карту, той забирає всю здачу і кладе її під низ своєї стопки. 
Якщо в здачі є більше ніж одна найстарша карта, наприклад, два королі, а решта – молодші, то між власниками цих карт виникає «війна»: вони повинні викласти по три карти, і переможе той, чия третя карта старша. 
Якщо в одній здачі є туз і наймолодша карта колоди (шістка чи двійка), то перемагає наймолодша. Гравець, який позбувся всіх карт, програє. Виграє той, хто забрав усі карти.
